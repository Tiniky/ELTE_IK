Miért szeretem az informatikát?

Az informatika világa sokoldalú. Észrevétlenül a minden napjaink részévé vált. Mielőtt azt mondanád, hogy nincs igazam emlékezz vissza arra, hogy pár nappal ezelőtt (pontosabban október 4-én), mennyire felhúzott a tény, hogy nem működik a Facebook és az Instagram.

Mindenki útja máshogy kezdődött. A következőkben leírom, hogy engem, hogyan szippantott magába az informatika.

Ugorjunk vissza 2013-ba. Minden egy Nokia C2-01 telefonnal kezdődött. Az a fajta Nokia volt, amit amikor leejtettem a lépcsőházban az emeletről, berepesztette a földszinten a padlót. Órákon át Snakeztem és hetente 1x töltöttem, mert akkoriban így működtek a telefonok.

Lassan kezdtek elterjedni a touchscreenes telefonok. Végül mindenkinek okostelefonja volt az osztályban rajtam kívül. Nem is terveztem egyelőre lecserélni a kis téglám. Ehelyett másképp próbáltam versenyben maradni. Az én kis Nokiám volt az egyetlen gombos telefon az egész suliban, amelyiken futott a Flappy Bird. Úgy bizony, addig keresgéltem és próbálkoztam, amíg le nem szedtem valahonnan. A hír hamar szétterjedt és random diákok jöttek megnézni, hogy tényleg igaz-e. (aki nem hiszi írjon DC-n és megmutatom lol)

A fentiek hatására bekerültem ey full fiú baráti körbe. Ők vezettek be a videojátékok világába. Az első játék, amivel valaha játszottam az nem más volt mint..
...
Dobpergés
...
A Minecraft volt, a haverom XBox 360-án.

2014 vége fele vettem az első laptopom. Akkor mélyedtem el úgy igazán a videojátékokban. Egyre több genret és játékot próbáltam ki.

sandbox - Minecraft
fps - CS:GO
mmorpg - WoW
moba - Dota2

2015 a kísérletezés éve volt. Annyi játékkal játszottam, amennyivel csak bírtam. Folyton újabb és újabb címmel bővült a Steam könyvtáram. A legtöbb játékkal 2-3 órát mentem. Túl sok lehetőség volt és nem tudtam dönteni, hogy mivel játszak.

2016 elején megismertem a LoLt. Azóta ez az egy játék került előtérbe. Lelassult a játékgyűjtés, aminek a pénztárcám kifejezetten hálás volt.

2017-18as tanévben megismerkedtem a C++ programozási nyelvvel. Elég könnyen átláttam és megszerettem. Két év alatt minden programozás felmérőm 100%os volt. Ez segített növelni az önbizalmam ezen a téren.

2018ban megvettem az első Pc-m. Ezen mégtöbb minden elfutott és újabb lehetőségeket adott új dolgok kipróbálására. Ekkoriban nagyon magába szippantott a videogame developement és a visual design dolgok, de nem volt időm jobban beleásni magam. Ebben segített a vírus és a karantén, csak mégjobban összehozott az informatikával. 
Több időm volt videojátékokra, főle WoW-ra.
Megismerkedtem a Blenderrel. Megvoltak az alapok és hónapról hónapra új projektekkel próbálkoztam.

2020-21es tanévben megismerkedtem a Python programozási nyelvvel. Végül ebbe írtam az emelt info érettségit.

Szabadidőmben még mindig foglalkozok Blenderrel. Újracsináltam a kezdő projektem. Valamint kiéltem a sci-fi világalkotós álmaim. És még szobát is modelleztem magamnak, hamár sosem volt saját szobám.

A nyár elején vettem egy Oculus Quest 2-t. A virtuális valóság egy zseniálos ága az informatikának.

Ideértünk a jelenhez. A fenti út ha néha göröngyös is volt, de ide hozott, az ELTE IK-ra. És minden egyes részét imádom ennek az útnak.