HA VALAMILYEN INFORMÁCIÓ NINCS MEGADVA, AKKOR AZ RÁD VAN BÍZVA!

Pontozás:
1) alfeladatra max. 4 pont
2) alfeladatra max. 1 pont
3) alfeladatra max. 1 pont
4) alfeladatra max. 4 pont
(Azaz összesen 10 pontot lehet szerezni. Az eredmény 5 pont alatt elégtelen (1).)

1) Készíts egy szerver-kliens alkalmazást, amely TCP protokollt használ. A szerver egy "Licit" szerver, amely egyetlen műkincs árát tartja nyilván és fogadja a licitálók ajánlatait. (Van egy kikiáltási ár megadva.) A kliens egyfajta üzenetet küld: (BID,ár), amivel új ajánlatot tesz. A szerver (OK,új ár) formátumban válaszol ha miénk volt a legnagyobb ajánlat eddig, illetve (LOW,régi ár) üzenettel, ha alacsony az ajánlatunk. Az egyszerűség kedvéért a licit álljon le, ha eléri az ár az 1 milliót. Az üzenetek formátuma mindkét irányba 'struct' vagy 'json' (az egyiket kell kiválasztani). (Amíg egy kliens van, addig gyakorlatilag maga ellen licitál, amíg el nem éri az 1 milliót.)
2) Az elküldendő számok tetszőleges json fájlból töltődnek be. A kliens indításakor kell beolvasni.
3) A szerver legyen képes kiszolgálni egyszerre több klienst is. Ezt a select függvény segítségével oldjad meg!
4) Készíts egy PriceLog alkalmazást. A szerver mindig értesítse a log szervert, a legfrissebb árról változás esetén, aki ezt kiírja a standard outputjára. A Licit szerver a PriceLog szerverrel UDP protokollon keresztül kommunikáljon, a csomagvesztésekkel ne törődjön.